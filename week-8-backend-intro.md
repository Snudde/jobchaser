# Vecka 8 – Introduktion till backend: Node.js, Express och SQL

## User stories
- Som utvecklare vill jag skapa ett backend-API för JobChaser som lagrar användare och jobbansökningar i en SQL-databas, så att data kan sparas permanent och hanteras via ett strukturerat gränssnitt.
- Som utvecklare vill jag kunna ansluta till en PostgreSQL-databas och skriva SQL-frågor direkt i min kod, så att jag får full kontroll över databasoperationerna.

## Teknikfokus
- Node.j
- Express.js
- SQL som frågespråk (SELECT, INSERT, etc.)
- SQL-databaser med fokus på PostgreSQL i Node.js-projekt
- Enklare databasmodellering

## Uppgift

### 1. Skapa ett nytt backend-projekt
   - Skapa en ny mapp för ditt backend-projekt (t.ex. `jobchaser-api` eller `server`).
   - Installera Express med `npm install express`.
   - Skapa en `index.ts`-fil som startpunkt för din server.

### 2. Designa databasmodellen för JobChaser
   - Skapa minst två tabeller: `users` och `jobs`.
   - Definiera en **one-to-many-relation**: en användare kan ha flera jobbansökningar.
   - Planera vilka kolumner varje tabell behöver (t.ex. `id`, `name`, `email` för users).
   - Skissa gärna ett enkelt ER-diagram för att visualisera relationerna.

### 3. Sätt upp en PostgreSQL-databas
   - Installera PostgreSQL lokalt 
   - Skapa en ny databas för projektet.
   - Notera anslutningsuppgifterna (host, port, användarnamn, lösenord, databasnamn).

### 4. Anslut till databasen och skriv SQL i koden
   - Installera PostgreSQL-klienten med `npm install pg`.
   - Skapa en databasanslutning i din kod med hjälp av `pg`-paketet.
   - Skapa tabellerna med `CREATE TABLE`-satser.
   - Testa grundläggande CRUD-operationer:
     - **C**reate: `INSERT INTO`
     - **R**ead: `SELECT`
     - **U**pdate: `UPDATE`
     - **D**elete: `DELETE`

### 5. Skapa en Express-server med health-check
   - Konfigurera en Express-server som lyssnar på en port (t.ex. 3000).
   - Skapa en health-check-route (`GET /health`) som returnerar `{ status: "ok" }`.
   - Verifiera att servern startar korrekt genom att besöka `http://localhost:3000/health`.

### 6. Implementera CRUD-routes för users och jobs
   - Skapa routes för alla CRUD-operationer:
     - `GET /users` – Hämta alla användare
     - `GET /users/:id` – Hämta en specifik användare
     - `POST /users` – Skapa en ny användare
     - `PUT /users/:id` – Uppdatera en användare
     - `DELETE /users/:id` – Ta bort en användare
   - Implementera motsvarande routes för `jobs`.
   - Koppla varje route till rätt SQL-fråga mot databasen.

### 7. Testa alla routes med Thunder Client eller Postman
   - Installera Thunder Client som ett tillägg i VS Code, eller använd Postman.
   - Testa varje endpoint och verifiera att rätt data returneras.
   - Kontrollera att HTTP-statuskoderna är korrekta (t.ex. 200 för OK, 201 för skapad, 404 för ej hittad).

## Teori och reflektionsfrågor

### Node.js och Express
- Vad är Node.js och hur skiljer det sig från att köra JavaScript i webbläsaren?
- Vad är en **route** i backend-sammanhang och hur fungerar den?
- Vilka problem löser Express.js och varför används det istället för att bygga allt från grunden?

### SQL och databaser
- Vad är SQL och vad står förkortningen för?
- Vilka är de vanligaste SQL-databaserna (PostgreSQL, MySQL, SQLite, SQL Server) och vad skiljer dem åt?
- Förstå följande databasbegrepp:
  - **Tabell** – en strukturerad samling av relaterade data
  - **Rad (record)** – en enskild post i tabellen
  - **Kolumn (field)** – en specifik egenskap/attribut
  - **Primärnyckel (primary key)** – unikt identifierande värde för varje rad
  - **Främmande nyckel (foreign key)** – referens till en primärnyckel i en annan tabell
  - **Relation** – koppling mellan tabeller

### Databasmodellering
- Vad är ett ER-diagram (Entity-Relationship) och varför är det användbart?
- Förklara de tre typerna av relationer och hur de används för att skapa kopplingar mellan tabeller:
  - **One-to-one** – en post relaterar till exakt en annan post
  - **One-to-many** – en post kan relatera till flera andra poster
  - **Many-to-many** – flera poster kan relatera till flera andra poster

### API-testning och HTTP
- Vad är syftet med verktyg som Thunder Client och Postman?
- Vilka är de vanligaste HTTP-metoderna (GET, POST, PUT, DELETE) och när används de?
- Lär dig de viktigaste HTTP-statuskoderna:
  - **2xx** – Lyckade förfrågningar (200 OK, 201 Created, 204 No Content)
  - **4xx** – Klientfel (400 Bad Request, 401 Unauthorized, 404 Not Found)
  - **5xx** – Serverfel (500 Internal Server Error)

### SQL vs NoSQL
- Vad är skillnaden mellan en SQL-databas (relationsdatabas) och en NoSQL-databas (t.ex. MongoDB)?
- I vilka situationer passar respektive databastyp bäst?

